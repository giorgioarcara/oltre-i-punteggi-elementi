## A3. Definizioni {.unnumbered #note_redazione}

### Perché sono importanti le definizioni.
Un libro che ambisce a insegnare l'importanza della metodologia non può prescindere dall'includere una sezione con le definizioni dei termini più importanti. Questo è fondamentale perchè le definizioni di termini anche comunemente usati in neuropsicologia o nell'uso dei test, come _"normalità"_ ha un impatto enorme nei metodi che poi usiamo.


#### Psicometria
La Psicometria è quella disciplina che studia teorie e metodi di misurazione in psicologia. Nello specifico si occupa di test, misurazioni e valutazioni di tipo psicologico e di misurazione di costrutti latenti (cioè non osservabili).
[fonte: Wikpedia](https://en.wikipedia.org/w/index.php?title=Psychometrics&oldid=1307897603)

_Nota_: la psicometria fa grande utilizzo di metodi di statistica, tanto che, specie in ambito psicologico, spesso c'è confusione tra i confini tra le due discipline. Anche se è vero che ci sono numerose aree di sovrapposizione (perché la Psicometria fa utilizzo di tecniche statistiche), non sono da considerare come sinonimi, visto che molti aspetti psicometrici non sono strettamente statistici e numerosi aspetti statistici non è detto che siano rilevanti per la psicometria.

#### Statistica
La statistica è quella disciplina che studia la raccolta, descrizione, analisi e interpretazione di _dati_, La statistica si occupa di ogni fase del trattamento dei dati, dalla pianificazione dei disegni, fino alle tecniche di analisi e inferenze sui risultati ottenuti. [fonte: Wikpedia](https://en.wikipedia.org/w/index.php?title=Statistics&oldid=1307451692)

_Nota_: è importante conoscere la statistica non solo perché essa viene utilizzata abbondantemente in psicometria, ma anche perché certi aspetti rilevanti per le interpretazioni di test neuropsicologici sono meramente statistici (e non psicometrici, secondo la definizione di "psicometria" riportata sopra). Ad esempio stimare le probabilità di classificare un paziente come a rischio di Alzheimer a partire da dati biologici e anamnestici non prevede misurazioni di costrutti psicologici e quindi non è pertinenza delle psicometria.

